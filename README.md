# Over Project 1

## Jouw opdracht: van zoeken naar helpen vinden

Gebruik de API's van funda om naar jouw eigen ideeën en inzicht een nieuwe manier van zoeken naar huizen te ontwikkelen. Een lijst, op een kaart, of een andere manier, alles valt te overwegen! Het doel is: help de funda zoeker snel en gemakkelijk zijn perfecte huis te vinden.


## User Stories

In de basis gaat het om de volgende 4 scenarios (‘user stories’):

- Als funda zoeker wil ik kunnen aangeven welke kenmerken/filters het belangrijkst zijn, zodat ik een betere afweging kan maken welk huis de beste optie is.
- Als funda zoeker wil ik suggesties krijgen van huizen die ik waarschijnlijk interessant vind, zodat ik ook aanbod krijg dat net buiten mijn zoekopdracht valt.
- Als funda zoeker wil ik kunnen ontdekken wat voor buurt het is waar het huis van mijn interesse in staat, zodat ik kan bepalen welke buurt het beste bij mij past.
- Als funda zoeker wil ik op basis van locatie direct kunnen zien welk aanbod er is in een bepaalde straat of buurt, zodat ik direct actie kan ondernemen als ik toevallig ergens voorbijloop dat me bevalt.

Kies naar eigen interesse en inzicht één of meer user stories om uit te werken. Wij zien liever één user story die af is, dan twee user stories die beide niet af zijn.
